---
{"dg-publish":true,"permalink":"/100-recipes/mousse-ai-frutti-di-bosco-con-biscotto-salato/"}
---

# Mousse ai frutti di bosco con biscotto salato
## Ingredienti
Crema pasticcera:
- [ ] 250g latte intero
- [ ] 1,5 tuorli (circa 35g)
- [ ] 50g zucchero semolato
- [ ] 20g farina 00
- [ ] vanillina
- [ ] sale
- [ ] scorza di limone
Per completare la mousse:
- [ ] 2 fogli di colla di pesce
- [ ] frutti di bosco gelo
- [ ] 250g panna fresca
- [ ] 40g zucchero a velo
Granella salata:
- [ ] 3 gallette di riso soffiato (circa 33g)
- [ ] 30g burro
- [ ] sale
- [ ] zucchero
Decorazione:
- [ ] frutti di bosco freschi
- [ ] cioccolato bianco
- [ ] menta fresca
## Attrezzatura
**Piccola attrezzatura:** bilancia, bastardelle, bicchierini da chupito per servire, grattugia, pentolino, cucchiaioni in teflon, frusta, leccapentole, tagliere verde, tagliere bianco, spelucchino, trinciante
**Grande attrezzatura:** cappa, microonde, frigorifero, piano cottura, abbattitore, planetaria
## Procedimento
1. Prima di tutto prepara la granella spezzettando le gallette con le mani in pezzi più piccoli possibile. Fondi il burro nel microonde, scioglici dentro zucchero e sale e unisci alla granella. Mettila già nei bicchierini in cui verrà servita la mousse (circa ¼ dell’altezza) e metti in frigo.
2. Per la crema, prima metti i fogli di gelatina ad ammorbidire in acqua fredda.
3. Metti il latte sul fuoco con metà dello zucchero, la scorza di limone e un pizzico di sale.
4. In una bastardella sbatti i tuorli con l’altra metà dello zucchero, la farina e la vanillina.
5. Quando il latte è arrivato quasi a bollore, toglilo dal fuoco e versane un po’ nelle uova sbattute. Incorpora bene con la frusta. Ora versa le uova nel resto del latte.
6. Rimetti il tutto sul fuoco. Quando arriva a bollore spegni il fuoco.
7. Aggiungi i frutti di bosco decongelati (dovrebbero avere tanto succo) e mescola bene. Strizza la gelatina e aggiungi anche quella, mescolando finché è incorporata.
8. Trasferisci la crema in una nuova bastardella, copri con la pellicola a contatto e metti in abbattitore.
9. Quando si è raffreddata, trasferisci nella ciotola della planetaria e azionala a bassa potenza per “rompere” la crema. Aumenta un po’ la velocità e versa la panna a filo, poi lo zucchero a velo. Quando raggiunge una consistenza cremosa ma ancora morbida, trasferisci la mousse in una sac à poche. 
10. Distribuisci la mousse nei bicchierini, sopra la granella. Finisci con la decorazione usando frutti di bosco freschi (tagliati secondo la dimensione dei contenitori), cioccolato bianco a scaglie e foglioline di menta fresca. 

**Sistema di cottura:** conduzione
**Tipo di servizio:** finger

![IMG_20230504_172450.jpg](/img/user/999%20Embeds/IMG_20230504_172450.jpg)