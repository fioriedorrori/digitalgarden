---
{"dg-publish":true,"permalink":"/100-recipes/pasta-all-uovo/"}
---

# Pasta all’uovo
Note: un uovo M ogni 100g di farina
Per legge la pasta all’uovo deve avere almeno 200g di uova su 1kg di farina. Se usi solo tuorli, aggiungi acqua fino ad arrivare al 50% del peso della farina.
## Ingredients
- [ ] 100g semola
- [ ] 100g farina 00
- [ ] 2 uova
## Steps
1. Setaccia le due farine su un piano di lavoro ampio.
2. Crea una fontana al centro e rompici le uova dentro, spolvera sopra il sale.
3. Sbatti le uova con una forchetta e incorpora la farina poco a poco.
4. Quando l’impasto smette di attaccarsi, usa le mani, tirandolo e stirandolo. È pronto quando è ben amalgamato, liscio e morbido, e premendoci un dito pulito non si attacca. Ci vogliono circa 5 min.
5. Avvolgi sempre l’impasto nella pellicola quando non lo stai usando. Non lasciarlo all’aria. Se hai la macchina per la pasta, usala per creare le sfoglie, ricordandoti di spolverarla di farina per non attaccarsi. Lo spessore finale dovrebbe essere poco meno di 1mm.
6. Fai riferimento alla sezione sotto a seconda della pasta che vuoi fare.
7. Cuoci in acqua bollente salata. Ci metterà pochi min, e quando è pronta salirà a galla. Salta in padella con il condimento o inforna.
## Forme
- ==Lasagne/cannelloni==: Puoi fare anche 70% semola 30% farina 00, perché va precotta in acqua e non va in padella. Assottiglia la sfoglia a uno spessore inferiore a 1mm. Precuoci 1-2 min in acqua salata bollente, tuffa in acqua fredda e asciuga con dei canovacci. Per le lasagne metti un cucchiaio di salsa sul fondo in modo che non si attacchi, e procedi a creare 5 strati di pasta e condimento. Per i cannelloni metti il ripieno e arrotola.
- ==Pappardelle==: Assottiglia la sfoglia a uno spessore inferiore a 1mm e stendila su un piano da lavoro. Con una speronella dal bordo ondulato taglia delle strisce larghe tra i 2 e i 4 cm. Crea un nido con le pappardelle e disponile su un vassoio infarinato, spolverandole di farina anche sopra.
- ==Tagliatelle==: Assottiglia la sfoglia a uno spessore inferiore a 1mm e stendila su un piano di lavoro. Arrotola un’estremità fino a metà della sua lunghezza, fai lo stesso con l’estremità opposta. I due rotoli devono essere uguali. Con un coltello, taglia a fette di 6-8mm. Metti il coltello sotto i rotoli, con il dorso nel punto in cui si incontrano, e tira su in modo che le tagliatelle si srotolino. Afferra delicatamente con la mano e disponi la pasta a nido su una teglia infarinata, spolverandola di farina anche sopra.
- ==Tagliolini==: Assottiglia la sfoglia a uno spessore inferiore a 1mm, poi utilizza l’accessorio della macchina per tagliarla in spaghetti di 2mm.  Afferra delicatamente con la mano e disponi la pasta a nido su una teglia infarinata, spolverandola di farina anche sopra.
- ==Maltagliati==: Con una speronella taglia la sfoglia a pezzi irregolari e disponi su un vassoio infarinato.
- ==Ravioli==: Stendi una sfoglia di pasta che sia lunga il doppio dello stampino, con uno spessore di 1,5-2mm. Infarina abbondantemente lo stampino e stendici sopra l’impasto. Con le dita affossalo nei punti dove va il ripieno, riempi ognuno. Bagna leggermente la pasta nei punti dove i ravioli andranno a chiudere. Ripiega l’altro lembo dell’impasto a coprire gli stampini, passci sopra con il mattarello in modo che aderisca. Capovolgi gli stampini e usa una rotellina per dividere i singoli ravioli.
## Versioni diverse
- Per la pasta nera, aggiungi del nero di seppia alle uova e incorpora bene. Pesa il liquido in modo che ce ne siano 50g per 100g di farina.