---
{"dg-publish":true,"permalink":"/100-recipes/pasta-all-uovo/"}
---

# Pasta all’uovo
Note: un uovo ogni 100g di farina
## Ingredients
- [ ] 100g semola
- [ ] 100g farina 00
- [ ] 2 uova
- [ ] 1 pizzico sale
## Steps
1. Setaccia le due farine su un piano di lavoro ampio.
2. Crea una fontana al centro e rompici le uova dentro, spolvera sopra il sale.
3. Sbatti le uova con una forchetta e incorpora la farina poco a poco.
4. Quando l’impasto smette di attaccarsi, usa le mani, tirandolo e stirandolo. È pronto quando è ben amalgamato, liscio e morbido, e premendoci un dito pulito non si attacca. Ci vogliono circa 5 min.
5. Avvolgi sempre l’impasto nella pellicola quando non lo stai usando. Non lasciarlo all’aria. Se hai la macchina per la pasta, usala per creare le sfoglie, altrimenti usa un mattarello su un piano infarinato (pochissimo, devi aggiungere meno farina possibile). Lo spessore finale dovrebbe essere di mezzo mm, si deve vedere attraverso.
6. Una volta tagliata nella forma desiderata, stendila su dei canovacci  e coprila con altri canovacci mentre cuoci le altre. Falla riposare il meno possibile.
7. Cuoci in acqua bollente salata. Ci vuole pochissimo, e quando è pronta salirà a galla. Se devi fare le lasagne, non è necessario pre-cuocerle in acqua.
## Forme
- ==Lasagne==: Assottiglia la sfoglia a uno spessore inferiore a 1mm. Con un coltello, taglia la pasta a grandi rettangoli, della dimensione più simile alla teglia che puoi. Metti un cucchiaio di salsa sul fondo in modo che non si attacchi, e procedi a creare 5 strati di pasta e condimento.
- ==Pappardelle==: Assottiglia la sfoglia a uno spessore inferiore a 1mm e stendila su un piano da lavoro. Con una speronella dal bordo ondulato taglia delle strisce larghe tra i 2 e i 4 cm. Crea un nido con le pappardelle e disponile su un vassoio infarinato, spolverandole di farina anche sopra.
- ==Tagliatelle==: Assottiglia la sfoglia a uno spessore inferiore a 1mm e stendila su un piano di lavoro. Arrotola un’estremità fino a metà della sua lunghezza, fai lo stesso con l’estremità opposta. I due rotoli devono essere uguali. Con un coltello, taglia a fette di 6-8mm. Metti il coltello sotto i rotoli, con il dorso nel punto in cui si incontrano, e tira su in modo che le tagliatelle si srotolino. Afferra delicatamente con la mano e disponi la pasta a nido su una teglia infarinata, spolverandola di farina anche sopra.
- ==Tagliolini==: Assottiglia la sfoglia a uno spessore inferiore a 1mm, poi utilizza l’accessorio della macchina per tagliarla in spaghetti di 2mm.  Afferra delicatamente con la mano e disponi la pasta a nido su una teglia infarinata, spolverandola di farina anche sopra.
## Versioni diverse
- Per la pasta nera, aggiungi del nero di seppia alle uova e frulla bene. Pesa il liquido in modo che ce ne siano 50g per 100g di farina.