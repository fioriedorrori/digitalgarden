---
{"dg-publish":true,"permalink":"/100-recipes/impasto-per-pizza/"}
---

# Impasto per pizza
Forno: 250° (ventilato)
## Note
- La quantità di lievito di birra è molto alta perchè abbiamo fatto una lievitazione accelerata; per 250g di farina puoi mettere tra i 2.5 e i 12.5 grammi di lievito a seconda di quanto deve lievitare e a quale temperatura
- Sostituzione: se non hai manitoba puoi farla tutta con farina 00
## Ingredients
- [ ] 150g manitoba o altra farina forte (W alta)
- [ ] 350g farina 00 o altro tipo di farina (cereali, integrale…)
- [ ] 300g acqua tiepida (35°-39°)
- [ ] 12.5g lievito di birra fresco
- [ ] 10g sale
- [ ] 5-10g miele o malto
- [ ] 5-10g grasso (strutto o olio di oliva)
## Steps
1. Sul piano di lavoro, crea una fontana con le farine. Sbriciola il lievito sui bordi.
2. Aggiungi l’acqua al centro della fontana e impasta a partire dal centro, piano piano, in modo che il liquido non cada fuori.
3. Quando tutta l’acqua è stata inglobata, aggiungi il sale. Lavora l’impasto.
4. Aggiungi anche il miele o il malto.
5. Quando l’impasto è omogeneo, puoi aggiungere anche il grasso.
6. Continua a lavorare finchè l’impasto diventa bianco, liscio ed elastico. Forma una palla.
7. Prepara un contenitore ben unto e mettici la palla di impasto, ungendola lievemente. Copri con pellicola trasparente a contatto, in modo che nessuna parte dell’impasto tocchi l’aria. Metti a lievitare a 38° finché non duplica il volume.
8. Dai la forma all’impasto lievitato, fai lievitare una seconda volta (circa 1/5 del tempo della prima lievitazione) e procedi:
	- per una ==pizza classica==, puoi semplicemente condirla, fare seconda lievitazione, e metterla in forno a 250° per 12-15 min.
	- per le ==pizzette==, non fare la prima lievitazione ma stendi l'impasto a uno spessore di mezzo centimetro e taglia delle formine tonde. Spennella la superficie con un mix di acqua e olio e metti a lievitare. Quando si sono gonfiate, fai quattro fossette con le dita in modo che ci sia posto per piú condimento, condisci come vuoi (sconsigliata la mozzarella, fa troppa acqua e cola via) e inforna a 250° per 10 min.
	- per una ==pizza fritta==, dai una forma rotonda all’impasto e friggi in olio a 180° per 1-2 min per lato. Lascia raffreddare, condisci come una pizza normale e metti in forno a 250° per pochi minuti.
	- per un ==calzone fritto==, farcisci con quello che vuoi (un po’ di pan grattato assorbe i liquidi degli ingredienti più acquosi), chiudi bene e procedi come per la pizza fritta.
	- per i ==panzerotti== procedi come per il calzone, ma usa delle formine un po’ più grandi delle pizzette.
	- per un ==rotolo==, stendi un rettangolo di impasto, metti il ripieno in una riga sulla parte inferiore e arrotolalo verso l’alto. Fai lievitare una seconda volta e cuoci come la pizza classica
	- per la ==focaccia==, non condire l’impasto dopo avergli dato una forma. Aggiungi dell’olio di oliva, un po’ di sale grosso e erbe aromatiche se vuoi, fai lievitare e metti in forno. Dopo che è cotta puoi mettere condimenti freschi, come pomodori tagliati a dadini. Se da fare ripiena deve restare un po’ più alta, quindi usa una teglia più piccola.
	- per ==pane aromatizzato==, puoi mettere l’aroma (rosmarino, olive…) prima del grasso. 
	- per ==pane ripieno==, prendi 40g di impasto per volta. Schiaccialo sul palmo della mano sinistra, metti il ripieno (capperi e acciughe, sugo, prosciutto e formaggio...) e richiudi la pallina. Metti palline di gusti diversi in una teglia rotonda, con un pó di spazio tra l'una e l'altra. Lascia lievitare e metti in forno a 220°.
	- per i ==grissini==, stendi l’impasto appena lavorato ad uno spessore di circa 2 cm per formare un rettangolo. Usando una rotella, taglia delle strisce di impasto spesse mezzo cm, disponile su una teglia a lievitare, poi inforna a 220° per 10 min.

![IMG_20230116_171224.jpg](/img/user/999%20Embeds/IMG_20230116_171224.jpg)