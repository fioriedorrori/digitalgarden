---
{"dg-publish":true,"permalink":"/300-notes/metodi-di-lievitazione/"}
---

# Metodi di lievitazione
## Lievitazione accelerata 
La cella di lievitazione è un ambiente a temperatura controllata che va da 0° a 39°. Tra i 35° e i 39° si parla di lievitazione accelerata perché l’alta temperatura stimola il lievito a lavorare più in fretta; nell’impasto ci vorrà più lievito (fino a 25g di lievito di birra per chilo di farina) ma il tempo impiegato sarà molto minore rispetto ad altri metodi di lievitazione. Anche l’acqua dell’impasto deve essere tra i 35° e i 38°.
## Impasto diretto
L’impasto diretto fa una sola lievitazione. Dopo aver impastato tutti gli ingredienti insieme, si mette a lievitare, e poi va direttamente in cottura.
## Impasto indiretto
L’impasto indiretto utilizza dei “pre-impasti”, ovvero degli impasti ottenuti solo con parte degli ingredienti (come [[300 Notes/Tipi di lievito\|lievito madre, biga o poolish]]), che vengono poi aggiunti al resto dopo una prima lievitazione.
## Doppia lievitazione
La doppia lievitazione ha due fasi. Dopo la prima lievitazione si riprende l’impasto e gli si dà la forma desiderata, poi lo si rimette a lievitare per la seconda volta. La seconda lievitazione è molto più breve della prima, circa 1/5 del tempo.
## Lievitazione a freddo
La lievitazione a freddo si fa in frigo ed è molto lenta per la bassa temperatura. Nel'l’impasto si usa acqua fredda corrente, circa 2°-3°. Richiede anche meno lievito, 4-5g per chilo di farina. Il tempo di lievitazione può variare dalle 12 alle 24 ore. Prima di lavorare l’impasto bisogna aspettare che torni a temperatura ambiente.