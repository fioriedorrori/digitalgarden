---
{"dg-publish":true,"permalink":"/300-notes/esercizio-esame-tiramisu/"}
---

# Ingredienti per 10 persone
| Ingrediente               | UM  | Quantità |
| ------------------------- | --- | -------- |
| latte intero              | ml  | 200      |
| tuorli medi               | n°  | 1.5      |
| zucchero semolato         | g   | 175      |
| farina 00                 | g   | 10       |
| vanillina                 | g   | 0.5      |
| sale                      | QB  | QB       |
| scorza di limone          | QB  | QB       |
| ricotta                   | g   | 200      |
| mascarpone                | g   | 200      |
| panna fresca              | g   | 200      |
| cacao amaro in polvere    | QB  | QB       |
| acqua                     | ml  | 100      |
| caffè solubile in polvere | g   | 3        |
| savoiardi                 | n°  | 20       |
| caffè in grani            | QB  | QB       |

Totale: 1160g
# Ciclo di lavorazione
## Piccola attrezzatura
bilancia, 2 pentole, grattugia, 5 bastardelle, leccapentole, frusta, leccapentole, coltello da pane, tagliere bianco, teglia da forno, 5 cucchiai per impiattare
## Grande attrezzatura
Piano cottura, cappa, abbattitore, forno, frigorifero
## Procedimento
Per la crema pasticcera, mettere sul fuoco il latte con 20g di zucchero, la scorza di limone e un pizzico di sale. Scaldare fin quasi ad ebollizione. In una bastardella usare una frusta per sbattere i tuorli con 20g di zucchero, la farina 00 e la vanillina. Versare parte del latte caldo nelle uova, sbattendo con la frusta per incorporare. Versare poi lo sbattuto di uova nel latte e rimettere la pentola sul fuoco. Quando arriva ad ebollizione, trasferire la crema in una bastardella, ricoprire con pellicola a contatto e mettere in abbattitore.
Per il caramello al caffé, mettere in una pentola l’acqua a temperatura ambiente, 75g di zucchero e il caffè solubile. Mettere la pentola sul fuoco basso e lasciar cuocere senza mescolare. Quando vengono raggiunti colore e consistenza desiderati, mettere il caramello da parte a raffreddare.
Su un tagliere bianco, tagliare con il coltello da pane i savoiardi in forme diverse e irregolari. Disporre su una teglia con carta da forno con il lato zuccherato rivolto verso l’alto. Spolverare metà dei biscotti con del cacao in polvere. Infornare a 170° per 8 minuti.
Montare, in bastardelle separate, la ricotta, il mascarpone e la panna, con 20g di zucchero ognuna.
Una volta che tutte le creme sono fredde, impiattare usando dei cucchiai. Ogni piatto dovrà essere composto usando 5 cucchiaiate miste di ricotta, mascarpone e panna, sopra le quali vengono adagiati 5 pezzi di savoiardi. Verranno poi ricoperti da una cucchiaiata di crema pasticcera, qualche goccia di caramello al caffè, infine decorati con una spolverata di cacao amaro e caffè in grani.
## Sistema di cottura
Crema: conduzione
Savoiardi: convezione
## Tipo di servizio
All’italiana.