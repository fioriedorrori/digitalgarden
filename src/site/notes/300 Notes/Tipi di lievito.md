---
{"dg-publish":true,"permalink":"/300-notes/tipi-di-lievito/"}
---

# Tipi di lievito
## Baking
Il baking è un lievito chimico (quindi non vivo) che si usa principalmente per i dolci. Inizia ad attivarsi quando viene a contatto con dei liquidi (ad es. burro o latte) e da quel momento rimane attivo per 15 minuti, quindi va messo in forno entro questo tempo o perde efficacia. Agisce direttamente in forno.
## Lievito di birra
Il lievito di birra è un lievito vivo, detto anche biologico o compresso. Si fa dagli scarti della produzione della birra, dunque origina dall’orzo di malto. Quello fresco ha breve scadenza e va tenuto in frigo (0°-4°) ben chiuso. Deve avere una consistenza pastosa e modellabile. Se è scuro e secco (o troppo molle) non è più buono. A seconda del tipo di farina, quanto l’impasto deve lievitare e a che temperatura, si possono usare ==tra i 5 e i 25g di lievito per chilo di farina==. Per aiutarlo a “risvegliarsi” l’acqua dell’impasto deve essere a temperatura 35°-38°; a 40° il lievito muore. Usare acqua frizzante accelera il processo perché introduce anidride carbonica. Quando un impasto è lievitato bisogna fare attenzione a non sgonfiarlo troppo, altrimenti si perde l’anidride carbonica prodotta durante la lievitazione.
### Lievito di birra secco
Al lievito di birra fresco si può sostituire quello secco, ma la dose deve essere 1/3 rispetto a quella indicata (25g lievito di birra fresco corrispondono a circa 7g di secco).
Essendo secco, prima di usarlo bisogna reidratarlo mettendolo in acqua o latte a 30°-36° (a seconda di cosa richiede la ricetta). Se devi fare la [[300 Notes/Metodi di lievitazione\|lievitazione a freddo]], l’acqua deve essere fredda. Metti un po’ di miele o malto direttamente nell’acqua, prima del lievito, per nutrirlo. Non usare mai lo zucchero raffinato, il lievito fa fatica a processarlo.
## Biga
La biga è un modo di velocizzare la lievitazione. Consiste nel prendere parte della farina dell’impasto e farla lievitare con l’acqua e il lievito, senza sale nè altri ingredienti. Una volta lievitata, si aggiunge il resto della farina, il sale e gli altri ingredienti e la si fa lievitare ancora, ma questa volta sarà più veloce.
## Poolish
Il poolish è simile alla biga ma rimane più liquido (è infatti chiamato anche biga liquida). La consistenza è poco più densa dell’impasto per crepes. Anche questo si prepara con farina, acqua e lievito, ma le proporzioni sono diverse: per 100g di farina e 10 di lievito ci vogliono 100g di acqua. 
## Lievito madre
Il lievito madre non è altro che un misto di farina e acqua in proporzione 2:1 (ad es. 300g farina, 150g acqua) che va tenuto “in vita” così da diventare lievito. Si tiene fuori dal frigo e va nutrito ogni giorno con acqua e farina. Inizierà a funzionare come lievito dopo 10-15 giorni, ma più vecchio è, più lavora (e quindi ne servirà di meno nell’impasto). A seconda dell’età se ne usano ==tra i 20 e i 40g per chilo di farina==. La farina usata deve essere un mix di farina 00 e una più forte.